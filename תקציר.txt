אלגוריתמים לטיפול בגרפים הם נושא מרכזי במדעי המחשב. 

ישנם מבנים מתחומים רבים שניתן לייצגם באמצעות גרף, ובעיות מעשיות שונות ניתנות לניסוח (ולפתרון) כבעיות העוסקות בגרפים. 

באופן כללי, גרפים טובים לייצוג מבנה שבו קיימים מספר אובייקטים המקושרים ביניהם. הגרף מייצג את האובייקטים באמצעות הצמתים ואת הקשרים ביניהם באמצעות הקשתות. כאשר לקשרים יש כיוון או ערך, הם מיוצגים על ידי כיוון הקשת או משקלה.

Sweepify היא Single Page Application שמטרתה להוות פלטפורמה עבור מתכנתים צעירים אשר מבצעים את צעדיהם הראשונים בתחום ומעוניינים לאמוד ולאתגר את הבנתם בנושא חשוב זה, בראייה פרקטית ומאיימת פחות מאשר בין כותלי הכיתה.

Sweepify מבצעת סימולציה של ניקיון בית,  על ידי שואב אבק רובוטי, כאשר המודל הנבחר לבעיה הוא גרף. 

במסגרת הפרוייקט, מימשנו מספר אלגוריתמים שפותרים את בעית מיפוי ונקיון הבית, ומבוססים על פרדיגמות שונות מעולם תורת הגרפים.

למשתמש ניתנת האפשרות להגדיר את עולם הדיון, בהיבט תצורת הבית, כמות ומיקום האבק וקיבולת הסוללה של הרובוט, ולבצע הרצות של האלגוריתמים שהוגדרו מראש כדי להיווכח באופן פעולתם.

יתר על כן, אנו מנגישים API למשתמש שמאפשר לו לממש אלגוריתמים משלו, בשפת Javascript ES6+, בעזרת סביבת פיתוח שמשובצת באפליקציה.

בהנתן והמשתמש כתב קוד חוקי, העונה לדרישות המפורטות ב-API, האפליקציה תדע לסמלץ ריצה של שואב האבק הרובוטי על סמך אלגוריתם הקלט, ולאמוד את טיבו אל מול האלגוריתמים המוצעים. 

הפרוייקט נכתב ב-Javascript בשימוש בספריית React עם ContextAPI ו-MaterialUI. 
מימוש סביבת הפיתוח בוצע באמצעות מפרש JS-Interpreter אשר מאפשר להריץ קוד של Client ב-Sandbox מאובטח ומוגדר באופן קשיח. 
פלטפורמת עריכת הקוד מומשה בעזרת AceEditor. 